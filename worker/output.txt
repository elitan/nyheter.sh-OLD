 Antalet personer som besöker Nöjesparken Gröna Lund i Stockholm ökar långsamt igen efter dödsolyckan i juni.
 Max Lagerbäck är tillförordnad informationschef på Gröna Lund.
 Vi tänker att det är glädjande att våra gäster långsamt verkar hitta tillbaka till oss.
 Först så är det ju ett enormt tryck efter olyckan naturligtvis.
 Och det är klart att det gör människor generellt oroliga.
 Och sen så efter ett tag så förstår man väl att det där var någonting som är extremt ovanligt.
 Oerhört tragiskt men väldigt, väldigt ovanligt.
 Besökareantalet på Gröna Lund mer än halverades efter dödsolyckan på Berg-Dalbanan Jet Line den 25 juni.
 En 35-årig kvinna omkom och nio personer, däribland flera barn, skadades.
 Men de senaste tre veckorna har antalet besökare ökat igen.
 Från omkring 4 000 till i genomsnitt 4 500 besökare per dag.
 Samtidigt är det långt ifrån rekordåret 2022 då omkring 8 000 personer per dag besökte parken i juli månad.
 Också Liseberg märkte ett besökstepp efter olyckan.
 Dit kom uppskattningsvis 100 000 gäster färre under juli jämfört med förra året.
 Men även där har man märkt att gästerna har börjat hitta tillbaka igen.
 Ekot, Linnea Edin.
